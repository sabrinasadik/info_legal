**Bijlage bij de arbeidsovereenkomst**



**Tussen:        TFTech NV** , vennootschap in oprichting, met maatschappelijke zetel te Antwerpse Steenweg 19, 9080 Lochristi,

Vertegenwoordigd door Kristof De Spiegeleer, zaakvoerder

        Hierna &quot;de werkgever&quot; genoemd

**En:       **  **Sabrina Sadik** , geboren op 16 mei 1990  en wonende te Plezantstraat 108 b5, 9100 Sint-Niklaas,

        Hierna &quot;de werknemer&quot; genoemd



**Wordt het volgende uiteengezet:**

De werknemer is in dienst van de werkgever op basis van een arbeidsovereenkomst voor bedienden.

Een sectorale cao van 9 juli 2015 (cao gesloten in het aanvullend paritair comité voor de bedienden in het kader van de wet van 28 april 2015 tot instelling van de maximale marge voor de loonkostontwikkeling voor de jaren 2015-2016 betreffende de koopkracht – jaarlijkse premie; hierna &quot;de sectorale cao van 9 juli 2015&quot; genoemd)  voorziet in de toekenning van een jaarlijkse premie van 250 EUR bruto vanaf juni 2016, behalve voor bedienden die in de looptijd van de cao volgens bedrijfseigen modaliteiten effectieve verhogingen van het loon en/of andere voordelen in koopkracht toegekend krijgen die gelijkwaardig zijn.

De werkgever heeft met de werknemers overlegd over de toekenning van dergelijke gelijkwaardige voordelen en partijen zijn tot het volgende akkoord gekomen, dat zij hierbij wensen te bevestigen.

**Bijgevolg wordt het volgende overeengekomen:**

**Artikel 1**

Met ingang van 1 januari 2016 wordt de patronale bijdrage aan de maaltijdcheques verhoogd met 1 EUR, zodat de maaltijdcheque een totale waarde zal hebben van 8,00 EUR (6,91 EUR patronale bijdrage + 1,09 EUR persoonlijke bijdrage van de werknemer).

De partijen waarderen dit voordeel voor een voltijdse werknemer op 231 EUR (1 EUR x 231 werkdagen per jaar).



**Artikel 2**

Teneinde een voordeel toe te kennen dat gelijkwaardig is met het voordeel voorzien in de sectorale cao van 9 juli 2015, wordt bijkomend een jaarlijkse bruto premie van 80,00 EUR bruto betaald voor een werknemer die gedurende de volledige referteperiode (1 juni – 31 mei) voltijds in dienst is geweest.

Bij een onvolledige referteperiode of bij deeltijdse prestaties wordt deze premie pro rata toegekend, volgens dezelfde modaliteiten als voorzien in de sectorale cao van 9 juli 2015.

De premie wordt geïndexeerd volgens dezelfde modaliteiten als voorzien in de sectorale cao van 9 juli 2015.

**Artikel 3**

De partijen bevestigen dat de voordelen voorzien in deze bijlage gelijkwaardig zijn aan de jaarlijkse premie voorzien door de sectorale cao van 9 juli 2015, zodat die laatste niet van toepassing is.

**Artikel 4**

Deze overeenkomst vormt een bijlage bij de arbeidsovereenkomst.

Zij geldt voor de duur van de sectorale cao van 9 juli 2015. Dit betekent dat deze bijlage van rechtswege een einde neemt op het ogenblik dat de cao van 9 juli 2015 zou ophouden te bestaan.



Opgesteld te Gent, in twee exemplaren, op 24/10/2018. Elke partij ontvangt één origineel exemplaar.

Voor de werkgever      De werknemer



Kristof De Spiegeleer

Zaakvoerder
